Bir Fazlı Trafonun Yapısı Transformatörler elektrik enerjisini bir gerilim seviyesinden başka bir gerilim seviyesine (frekansını değiştirmeden) elektriksel endüksiyon yoluyla dönüştüren statik elektrik makinalarıdır. Transformatörler statik elektrik makinaları olduğu için elektriksel endüksiyonun meydana gelebilmesi için transformatörün alternatif akımda çalışması gerekir. Bir transformatör doğru akım devresine bağlanırsa, manyetik alan sabit olduğu için elektriksel endüksiyon meydana gelmez ve transformatör çalışmaz. Transformatörlerde genel olarak iki tane sargı bulunmaktadır. Bunlar primer (birincil) ve sekonder (ikincil) sargı olarak adlandırılırlar. Primer sargısı giriş sargısı, sekonder sargısı da çıkış sargısı olarak da adlandırılabilir. Primer sargısı giriş şebekesine, sekonder sargısı da yük tarafına bağlanır. Primer sargı şebekeye bağlandığı için primer sargı gerilimi şebeke gerilimine eşittir. Sekonder sargı gerilimi primer sargı geriliminden yüksek veya düşük olabilir. Sekonder sargı gerilimi primer sargı geriliminden yüksek ise bu tür transformatörlere yükseltici transformatör, sekonder sargı gerilimi primer sargı geriliminden düşük ise bu tür transformatörlere de alçaltıcı veya düşürücü transformatör denir. 4 Bir Fazlı Trafonun Yapısı Primer sargı ile sekonder sargı arasında herhangi bir elektriksek bağlantı yoktur (oto transformatörlerinin yapısı daha sonra açıklanacaktır). Transformatörlerde sargıların üzerine sarıldığı kapalı manyetik gövdeye nüve denir. Nüve yapımında yumuşak demir, çelik ve hava kullanılır. Yumuşak demir ve çelik nüveler düşük frekanslı şebekelerde çalışan transformatörlerde kullanılır. Hava nüve ise çok yüksek frekansta (20 kHz’den yüksek) çalışan transformatörlerde kullanılır. Transformatörler elektrik devrelerinde çizilirken nüve şekli yerine semboller kullanılır. Şekilde çeşitli trafo sembolleri görülmektedir. Transformatörün primer sargısına alternatif akım şeklinde bir gerilim uygulandığında bu sargıda uygulanan gerilimin frekansına bağlı olarak değişen bir manyetik akı meydana gelir. Bu manyetik akı nüve üzerinden devresini tamamlar. Nüve üzerinden devresini tamamlayan manyetik akı aynı nüve üzerinde sarılmış hem primer sargıyı hem de sekonder sargıyı kestiği için sekonder sargıda bir gerilim endüklenir. Transformatörün primer ve sekonder sargıları aynı manyetik akı tarafından kesildiğinden dolayı her iki sargı için de sarım başına endüklenen gerilim aynı değerde olur. 5 Bir Fazlı Trafonun Yapısı Transformatörlerde gücün en verimli şekilde primer sargıdan sekonder sargıya manyetik olarak transfer edilebilmesi için nüvede kullanılan malzemenin relüktansının çok düşük olması istenir. Bundan dolayı nüveler bir tarafı yalıtılmış yumuşak demir ve çelik malzemeden yapılmış ince saçların paketlenmesiyle meydana gelir. Saçların bir yüzünün yalıtılmasında vernik, kâğıt, lak, ve benzeri yalıtkanlar kullanılır. Bunun nedeni transformatörlerde demir kayıpları olarak adlandırılan ve ısı olarak meydana gelen fuko ve histeresiz kayıplarını azaltmaktır. Transformatörlerde iki çeşit nüve kullanılmaktadır: • Çekirdek tipi nüve • Mantel tipi nüve Nüve Yapıları 88 • Çekirdek tipi nüvede sargılar manyetik nüveyi kavrayacak şekilde yan bacaklara sarılırlar. Nüvenin kesiti her yerde aynıdır. Bu tip nüvelerde yalıtım için daha fazla yer bulunduğundan büyük güçlü ve yüksek gerilimde çalışacak transformatörlerde çekirdek tipi nüve tercih kullanılır. Çekirdek tipi nüve saçlar U-I veya L şeklinde kesilip paketlenerek oluşturulur. Şekil 3.2’de çekirdek tipi bir nüve ve nüveyi oluşturan U-I şeklinde kesilmiş saçlar görülmektedir. • Mantel tipi nüvede ise nüve sargıları kavrayacak şekilde yapılır. Bu nüve şekli küçük güçlü transformatörlerde kullanılır. Nüvenin kesiti her yerde aynı değildir. Sargılar orta bacağa sarılır. Orta bacakta meydana gelen akı yan bacaklarda iki kola ayrılarak devresini tamamlar. Yan bacakların kesiti orta bacaktaki manyetik akının yarısını taşıyacak şekilde seçilir. Mantel tipi nüve, saclar E-I şeklinde kesilip paketlenerek oluşturulur. Mantel tipi nüve ve nüveyi oluşturmak için kullanılan saçların şekli ve dizilişi şekilde verilmektedir. Bu nüve çeşitlerine ilaveten dağıtılmış tip nüve, spiral tip nüve ve değişik uygulamalar için özel olarak tasarlanmış nüve çeşitleri bulunmaktadır. Bir Fazlı Trafonun Yapısı Bir Fazlı Trafonun Yapısı Alternatif akımın ürettiği değişken manyetik akı, trafonun manyetik çekirdeğinde de gerilim ve akımlar endükler. Bu akımlara Faucoult Akımları denir. Bu akımlar çekirdek derinliğine doğru akar ve enerji kayıpları oluşturur. Bu kayıpları azaltmak için, demir saclara silisyum (%3-7) katkılanır ve akım yörüngelerini küçültmek amacıyla som çekirdek yerine sac paketinden oluşmuş çekirdek yapısı kullanılır. Bu tüm alternatif akım makineleri için geçerlidir. Değişken manyetik akı, saclar içerisindeki manyetik domenlerin yer değiştirmesine ve bir çeşit domen sürtünmesine neden olur. Bu durum bir kayıpla sonuçlanır. Bu kayba Histerezis Kaybı denir. 9 Faucoult ve Histerezis kayıplarının toplamına demir kayıpları denir ve değişken akının olduğu her yerde mevcuttur. Makinenin demir ağırlığına göre nominal kullanım için özgül olarak ifade edilebilirler ve ortalama kilogram başına 1-2 Watt kadardır. Günümüzde şebeke frekansında çalışacak hemen hemen bütün trafoların manyetik çekirdekleri, silisyumlu sacların paketlenmesi ile oluşturulur. Aşağıda demir kayıplarını azaltacak şekilde sac paketinden yapılmış bir trafonun kesiti görülmektedir.